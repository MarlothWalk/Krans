Jakkalsbessie. 
Nommer 1. (Voor die Uitkykpunt aan die linkerkant) 
Beskrywing: Die Jakkalsbessie kan 20m hoog word met ‘n gemiddelde hoogte van 5m. Dit is ‘n inheemse boom met ‘n enkele regop stam en ‘n wydverspreide kroon. Die nuwe blare is rooi/bruin in die lente.
Ekologie: Dit verkies vogtige areas. Dus groei hulle langs riviere en strome. Diere soos njalas, rooibokke, vlakvarke, bobbejane en neushoringvoëls eet die vrugte.  Die blare word geëet deur olifante, renosters, kameelperde, buffels en koedoes. Die larwe van die bosveldkeiservlinder eet ook die blare van hierdie boom.
Interessanthede:  Die boom het sy naam gekry, omdat die sade in die mis van jakkalse gekry is. Suid Afrikaanse nommer 606. 
Skakel:
http://www.krugerpark.co.za/africa_jackalberry.html
--
EXTRA
<p>Stap nou na die uitkykpunt se afdak. Ontspan, sit en geniet die uitkyk oor die Krokodilrivier wat verby vloei. Dit vorm die suidelike grens van die Nasionale Kruger Wildtuin en Marloth Park.</p>
--
Knoppiesdoring
Nommer 2. (links voor u) 
Beskrywing: Die Knoppiesdoring is bladwisselend en groei 5 tot 18m hoog, silindervormig, slank met ‘n geronde kroon. Daar is knoppies op die stam en takke met skerp dorings aan die knoppe van die boom. 
Ekologie:  Knoppiesdoring se blare en peule maak deel uit van die dieet van olifante, kameelperde, koedoes, duikers, rooibokke en steenbokkies. Die larwe van die Charaxes phaeus (Duiweldubbelstert skoenlapper) eet die blare. Kameelperde verorber heelwat van die blomme gedurende die laat wintermaande.
Interessanthede: Kyk na links en neem waar dat die jong knoppiesdoring boom knoppe op die stam het, terwyl die ouer boom dit nie het nie. Suid Afrikaanse nommer 178.
Skakel:   
http://pza.sanbi.org/senegalia-nigrescens
--
Treurharpuisboom 
Nommer 3. (Gaan terug na die parkeerarea en soek hierdie boom reg voor u aan die regterkant). 
Beskrywing: Die bome het takke en blare wat afwaarts neig.  
Ekologie:  Wilde diere eet die blare. Die welriekende blomme is roomkleurig en trek baie insekte en insek-etende voëls aan.  
Interessanthede: Die klein niervormige sade het bruin kolletjies wat soos waterpokkies lyk! Jare gelede het die Voortrekkers die harpuis gebruik om hulle kastrolle en gereedskap mee heel te maak. Suid Afrikaanse nommer 371.
Skakel: 
http://iscantree.co.za/ozoroa-engleri-treurharpuisboom-weeping-resintree
--
EXTRA
<img src="images/beginning.jpg" src="Beginning of track" />
--
Rooiboswilg
Nommer 4. (aan regterkant) (Die wandelroete begin hier. Neem kennis van die groot Marlothii Aalwyn langs die boom) 
Beskrywing: ‘n Aantreklike, bladwisselende, kleinerige boompie, 3-10m hoog, met ‘n kort, dikwels krom stam en wydspreidende oneweredige kroon.
Ekologie: Die volwasse groen blare word gevreet deur koedoes, bosbokke, elande, kameelperde en olifante.
Interessanthede: Die sade van hierdie boom kan ‘n hewige hik bui ontketen indien dit geëet word. Suid Afrikaanse nommer 532.
Skakel: 
http://pza.sanbi.org/combretum-apiculatum-subsp-apiculatum
--
Sterkastaiing
Nommer 5. (35m verderaan op die regterkant) 
Beskrywing: Hierdie kort, plomp boompie kan tot 6m hoog word. Dit groei dikwels in klipperige areas en het ‘n vetplantagtige stam wat dikwels onderverdeel naby die grond.
Ekologie: Voëls, wild en vee eet hierdie boom se saad. Diere wat wei, vreet die blare en jong stamme.
Interessanthede: Die jong Sterkastaiing boompie kan maklik verwar word met ‘n kremetart boompie. Moenie aan die sade raak nie. Dit bevat fyn haartjies wat 'n veluitslag kan veroorsaak. Suid Afrikaanse nommer 477.
Skakel:
http://pza.sanbi.org/sterculia-rogersii
--
EXTRA
<p>Soos u verder aanstap met die paadjie, neem kennis van die Marlothii aalwyne wat orals in die veld voorkom.  Veral aan die linkerkant.</p>
<img src="" />
<p>Hierdie aalwyne groei in die bosveld, dikwels in klipperige areas waar ryp ontbreek. Dit is ‘n groot langlewende vetplant met ‘n enkele stam, 2 tot 4m hoog, en kan soms tot 6m hoog groei, droogte bestand. Koedoes eet die sagte blare. Die pragtige blomme is ‘n belangrike voedselbron vir suikerbekkies.</p>
--
Skurweblaar rosyntjie
Nommer 6. (40m aan regterkant) 
Beskrywing: Die Skurweblaar rosyntjie het ‘n unieke 4 kantige stam. Dit kan hoogtes van 5m bereik en rank gewoonlik in bome in.  
Ekologie: ‘n Taai omhulsel vorm om die vrugte van hierdie boom wat gewild is onder vlakvarke, antelope en bobbejane. Die vrugte is eetbaar, smaaklik en gewild onder voëls.
Interessanthede: Die vrugte kan vir 2 tot 3 dae in water geweek word om ‘n heerlike verfrissende drankie te maak. Suid Afrikaanse nommer 459.2.
Skakel:
http://pza.sanbi.org/grewia-flavescens
--
Appelblaar. Ook bekend as die Reënboom. 
Nommer 7  (30m aan die regterkant) 
Beskrywing:  Die semi-bladwisselende boom kan tot ‘n hoogte van 15m groei. Dit het ‘n wye oop, geronde kroon. As die hout gesaag word kan ‘n rooierige taai sap waargeneem word.
Ekologie: Massas welriekende pers pronkertjie-agtige blomme, lok voëls en insekte vanaf September tot Desember. Die blare en sade word deur kameelperde geëet.
Interessanthede:  Menige tradisionele medikasies word van die boom gemaak. Diarree, gastroënteritis probleme, verkoues, slangbyt en hoekwurms word met verskeie gedeeltes van die boom behandel. Suid Afrikaanse nommer 239.
Skakel: 
http://pza.sanbi.org/philenoptera-violacea
--
Gewone Pendoring
Nommer 8. (2m aan die rivierkant) 
Beskrywing: Dit is 'n struik of klein boompie wat wydverspreid voorkom, 3 tot 7m hoog. Die jong takke is geel en word later ligbruin. Die dorings is skerp, redelik dik en is 3–4cm lank en kan tot 10cm lank word.
Ekologie: Die blomme het ‘n oorheersende soet reuk wat vlinders en insekte aantrek. Inseketende voëls word wedersyds hierdeur gelok. Hierdie boom verleen nesmaak moontlikhede vir voëls en beskerming vir ander diertjies.
Interessanthede: Die hout is duursaam en geskik vir die maak van stele vir tuingrawe. Alhoewel die sap irriterend mag wees vir die vel. Suid Afrikaanse nommer 399.
Skakel:
http://pza.sanbi.org/gymnosporia-buxifolia
--
EXTRA
<img src="images/river.jpg" alt="River"/>
<p><img class="questionmark" src="images/question.png" /> - Noem die drie bome en swaai die vraagteken om die antwoord te ontbloot.</p>
--
Harige rusperboontjie
Nommer 9 (7 m na links. Rivierkant) 
Beskrywing: Die Harige Rusperboontjie bos is ‘n klein boompie of struik, tot 5m hoog. Dit het ‘n spreiende kroon met verskeie takke en stekels. Die bas het ‘n  kurkagtige tekstuur.
Ekologie: Blomme is klein ertjie vormig, helder pers wat bye lok. Die Bloukuifloerie eet graag die
peule van hierdie plant, terwyl hulle hoofsaaklik vrugte eters is.
Interessanthede: Die lang harige goue bruin peule verleen aan die plant sy naam. Ekstrakte van hierdie plant kan gebruik word om malaria mee te behandel. Suid Afrikaanse nommer 230.
Skakel:
https://treesa.org/ormocarpum-trichocarpum/
--
Blinkblaar-wag-n-bietjie
Nommer 10 (10m na links, rivierkant) 
Beskrywing: Hierdie is ‘n klein tot medium grootte boom, 3 – 10m hoog met ‘n spreidende kroon en takke wat sig-sag na die einde van die takke.  Twee soorte dorings kom voor op die stingelknoop, een reguit- en een haakdoring, vandaar die naam van die boom. Blare verkleur geel in die winter.
Ekologie: Kameelperde is baie lief om die blare te eet. Rooibokke eet soms die blare wat afval in die winter. Die groen/geel blomme produseer oormatig baie nektar waarvan bye goeie heuning maak.
Interessanthede: Hierdie boom verwys na die “lewe” met die takke wat sig-sag, ”die lewenspaaie is nie altyd reguit nie, en is dikwels met dorings besaai”. Die dorings van die boom wys ook in verskillende rigtings wat dui op die verskillende rigtings van die lewenspaaie. Suid Afrikaanse nommer 447.
Skakel:
http://pza.sanbi.org/search?s= Ziziphus+mucronate
--
Enkeldoring
Nommer 11 (2m aan, rivierkant)
Beskrywing: Boom is medium grootte met ‘n small kroon, hoogte van 5 – 8m hoog. Dit is 'n baie algemene inheemse boom. Dit het robuste knopvormige takke en ligte blomme met ‘n redelike plat kroon.
Ekologie: Blare en sade word deur blaarvreters  benut. Die sterk soet geur van die blomme trek vlinders en bye aan.  Voëls soos spreeus en vinke bou hulle neste graag in die takke wat ryklik met dorings oortrek is.
Interessanthede: In tradisionele medisyne word die blare gebruik om slangbyte te behandel. Die hout van die boom is hard wat maklik skeeftrek, wat die gebruik daarvan beperk. Suid Afrikaanse nommer 183.
Skakel: 
http://pza.sanbi.org/vachellia-robusta-subsp-robusta
--
Bruinivoor
Nommer 12 (aan regterkant)
Beskrywing: Hierdie is ‘n medium na ‘n groot boom wat tot 20m hoog kan groei.  Dit het groen/geel blomme wat in die somer hulle verskeining maak.
Ekologie: Bruinivoor word deur olifante, kameelperde, koedoes, bosbokke, en rooibokke geëet. Bobbejane en blouape, duiwe, spreeus, houtkappers en neushoringvoels eet die vrugte.
Interessanthede: Die vrugte is soet en eetbaar. Dit word gebruik om bier mee  te maak en pap te geur. In tradisionele medisyne word die sap gebruik om bloeiende tandvleise te behandel. Dit kom nie algemeen voor in hierdie area nie. Suid Afrikaanse nommer 449.
Skakel:
http://pza.sanbi.org/berchemia-discolor
--
Maroela
Nommer 13. (12 m verder op regterkant)
Beskrywing: Die Maroela is ‘n bladwissellende boom met ‘n regop stam en geronde kroon. Manlike en vroulike bome kom afsonderlik voor. Die blomme op die manlike bome produseer stuifmeel. Die vroulike bome produseer vrugte vanaf Februarie tot Junie.
Ekologie: Olifante, antelope, kameelperde, zebras en die larwe van die groen brandwurm mot eet die  blare.
Interessanthede: Maroelas is alom bekend vir die alkoholiese bier, Mukumbi, wat oorspronklik deur die Venda mense gebrou is. Dit is kommersiëel beskikbaar as die Amarula likeur. Suid Afrikaanse nommer 360.
Skakel: 
http://pza.sanbi.org/sclerocarya-birrea
--
EXTRA
<p>Volg nou die diere paadjie tot by die nabye watergat en let op die verskeie voëls wat in hierdie besondere area woon.</p>
<img src="images/dam.jpg" alt="Picture of the dam">
--
Hardekool
Nommer 14. (5m verder aan op linkerkant) 
Beskrywing: Die hardekool is een van die grootste bome in Afrika met ‘n enkele regop stam en ‘n wydverspreide kroon. Die bas van die boom lyk of dit opbreek in klein onegalige blokkies. Die bas van die boom lyk soos slangvel.
Ekologie:  Die blare word geëet deur olifante, kameelperde, koedoes en rooibokke. 
Interessanthede:  Die hout word uiters dig en swaar, vandaar die naam.  Dis ‘n langlewende, maar stadig-groeiende boom. ‘n Koolstof proef het bevestig dat ‘n sekere boom  ongeveer 1000 jaar oud is. Die hout kan tot 1,200kg per m3  weeg. Suid Afrikaanse nommer 539.
Skakel: https://www.sabisabi.com/wildfacts/leadwood-tree/
--
EXTRA
<p><img class="questionmark" src="images/question.png" /> - Noem die drie bome en swaai die vraagteken om die antwoord te ontbloot.</p>
--
Vaalboom
Nommer  15. (35m verder aan op linkerkant) 
Beskrywing: ‘n Bladhoudende boom wat tot 9m hoog groei. Die Vaalboom het rooi-bruin takke met roomkleurige blomme en vaal-gruis blare.
Ekologie: Blare word deur ruspes geët gedurende die reënseisoen.
Interessanthede: Gekookte blare van hierdie boom bevat antibiotiese kwaliteite en kan in ‘n pasta vorm berei word om op oop wonde te gebruik. Suid Afrikaanse nommer  551.
Skakel:
http://pza.sanbi.org/terminalia-sericea
--
Huilboom
Nommer 16. (oorkant boom nommer 15).
Beskrywing: Die Huilboom is semi-bladwisselend en kan tot 15m hoog groei met ‘n wyd spreiende kroon. Die boom se naam kom van die groot hoeveelhede vloeistof wat deur skuimbesies afgeskei word, wat die blare vreet.
Ekologie: Die boom produseer meer hoeveelde nektar en stuifmeel af as ander plante, bye, voëls en insekte vreet die pragtige helder geel blomme wat in trosse aan die punte van die takke hang.
Interessanthede: Tradisionele Afrika medikasie vir maag probleme en koliek word van die gekookte blare van hierdie boom vervaardig. Suid Afrikaanse nommer 215.
Skakel:
http://pza.sanbi.org/peltophorum-africanum
--
Sebrahout. Ook bekend as Afrika Swarthout.
Nommer 17. (65m op linkerkant) 
Beskrywing: Sebrahout of Afrika ebbehout, is ‘n groot struik of ‘n klein onreëlmatige boompie wat tot 6 m hoog groei.  
Ekologie: Sy voorkeurhabitat is bosse en knoppiesdoring savanna waar hierdie bome dikwels voorkom in rotsagtige plekke en op termiethope.
Interessanthede: Olifante sal die boom verwoes om die wortels te kan vreet. Suid Afrikaanse nommer 232.
Skakel: 
https://www.operationwildflower.org.za
--
Bosveld Valsdoring. Ook bekend as die Bleekblaarboom
Nommer 18 (10 m verder aan die linkerkant
Beskrywing: Bladwisselend met ‘n geronde kroon, 5-15m hoog. Uitloopsels groei soms laag van die grond af uit die hoof stam, en  bome met meer as een stam is nie ongewoon nie.
Ekologie: Ape eet die blare en die roomkleurige blomme trek vlinders aan. Die blomme verander na langerige peule.  
Interessanthede:  Die Zoeloes gebruik die plant vir tradisionele medisyne om senuwee probleme te behandel en om ‘n trans te induseer. Die bas word met water gemeng wat ‘n skuim maak, en die konkoksie word gebruik om koors te behandel. Suid Afrikaanse nommer 155.
Skakel:
http://tropical.theferns.info/viewtropical.php?id=Albizia+harveyi
--
EXTRA
<img src="images/end.jpg" alt="Seat near tree">
<p>Neem plaas onder die pragtige boom vir ‘n oomblik. Neem die landskap in en luister na die voëls en die seekoeie wat in hierdie deel van die rivier woon. Hulle is meestal naglewende diere wat etlike kilometers aflê om na kos te soek. Soms wei hulle bedags op die oewers van die rivier.</p>
<p>Voordat u aanstap, identifiseer die boom met die groot spreidende kroon, enkele stam en bessies. Verifiëer u antwoord.</p>
<p>Was u korrek?</p>
<p>Indien u verder sou aanstap, sal u groot swart/donker rotse sien, met wit strepe daarin. Dit is Amphibioliet rotse, ‘n growwe grein metamorfiese rots wat deur hitte en druk gevorm is, dit bestaan hoofsaaklik uit minerale.</p>
--
Suurpruim
Nommer 19 (95m verder op egterkant)
Beskrywing: Dit is ‘n nie-bladwisselende struik/boom wat tot 6m hoog kan groei. Die vrugte is ovaalvormig, ±25mm lank, ‘n blink diep oranje met wit kolletjies wat nogal konstraterend is met die groen blare.
Ekologie: Voëls eet die vrugte en meeste diere eet die blare, asook vlinder larwes, insluitende die Skitterblou streepvlerkie, Bosveld-marmersaffier, Bowkers-marmersaffier.
Interessanthede:  Die vrugte is frank maar eetbaar en mense geniet dit. Heerlike jellies en konfyt kan van dit gekook word. Die enkele groot saad binne die vrug bevat Ximenia-olie wat vir lampe gebruik kan word. Die saad binne in die vrug is ook eetbaar. Suid Afrikaanse nommer 103.
Skakel: 
http://pza.sanbi.org/ximenia-caffra
--
EXTRA
<p>As u nou na die einde van die wandelpad stap, gaan dit af in ‘n leegte. Draai nou om en kyk na die bome. Aan die linkerkant is daar twee groot pragtige bome langs die paadjie. Beweeg aan na die oorkant. Daar is twee bome van die dieselfde spesie. Aan die regterkant is ‘n boom met ‘n reuse rankplant.</p>
<p>Al hierdie bome waar u nou staan is deel van hierdie wandelroete. Kan u hulle opnoem?</p>
<p class="upsidedown">Jakkalsbessie. Appelblaar. 2 Hardekool, Knoppiesdoring met klimmer</p>
